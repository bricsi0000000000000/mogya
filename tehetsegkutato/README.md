# Tehetségkutató

Egy tévécsatorna tehetségkutató műsorának vezetésével bíztak meg minket. Az előválogatók után 8 versenyző került az élő műsorba, ahol 7 héten keresztül mindig kiesik valaki, és a végén egyetlen győztes marad. A műsor menetrendje a szokásos: miközben a versenyzők előadják az aktuális heti darabjukat, és elmesélik életük valamely szomorú epizódját, addig a nézők szorgalmasan küldözgetik az emelt díjas SMS-eket. A műsor vége előtt kihirdetjük az utolsó két helyen lévőt, és adunk
további 20 percet SMS-ek küldözésére. A 20 perc lejárta után a kevesebb szavazattal
rendelkező kiesik.

A selejtezők során már készítettünk egy statisztikai felmérést, amiből tudjuk, hogy
melyik versenyzőnek hány támogatója van, akik hajlandóak sms-t küldeni, ha a
választottjuk az utolsó két hely valamelyikére kerülne.

Az üzleti modell kevésbé publikus része, hogy tetszőlegesen belenyúlhatunk bármikor az
eredményekbe, tehát lényegében mi mondjuk meg, hogy egy héten ki legyen az a kettő
versenyző, aki párbajozik, majd a szavazatok számától függetlenül melyikőjük legyen az,
aki kiesik.

Célunk természetesen az, hogy a 7 forduló során minél több bevételünk származzon az
emelt díjas sms-ekből.
• Ha egy versenyző kiesett, akkor értelemszerűen a következő műsorokban már
nem szerepel, így nem is párbajozhat.
• Azokat az sms-eket nem számoljuk, amik a performanszok közben érkeznek.
• A látszat érdekében senki nem juthat tovább párbajból 2-nél többször.

Melyik héten ki essen ki, és ki legyen, akivel párbajozik, hogy a lehető legtöbb
bevételünk legyen.
